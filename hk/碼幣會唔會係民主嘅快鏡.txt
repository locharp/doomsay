早排睇咗篇文連帶一啲報道同澄清，本身重點係講緊Binance嘅營運手法之類，但裏面睇到似乎crypto(currency)嘅decentralize理念已經得返個講字，而Binance正正係其中最大嘅一個中心。
我就冇玩crypto嘅，所以講嘅只係行外人嘅感覺。望落去令我覺得兩樣嘢似嘅係：
1. 本身理念上希望大家可以掌握返自己應有嘅嘢，錢、話事權
2. 大家為咗效率、方便、應用範圍、利益而主動畀自己嘅資產、個人資料人哋集中管理
3. 唔覺唔覺其實而家理論上屬於大家嘅嘢實際上喺邊個手中？有爭拗時實際上決定權喺邊個手上？係我哋手上？定係要求人哋畀返我哋？
呢件事上亦多少可以睇到，其實世界各地嘅人都係差唔多。唔好期望總係會有邊度比較進步嘅地方支撐大局。你同我唔想煩時，人哋都一樣唔想煩。大家都唔想煩時，有啲嘢不知不覺就冇咗。
